---
title: Arabisk En kulturhistorie
author: Jacob Høigilt
date: March 13, 2022
fontfamily: times
bibliography: Arabiskkulturhistorie.bib
---

Mål: Å presentere nøkkeltekster fra arabisk kulturhistorie for å gi en innføring i sentrale kulturelle, språklige og religiøse trekk i arabisk historie fra begynnelsen fram til i dag. Den er først og fremst tematisk, dernest kronologisk. Sekundært mål: Å oversette utdrag av nøkkeltekster til norsk, med henblikk både på formidling og bruk i emner på BA-nivå.
Målgruppen er studenter på slutten av BA-nivå og høyere, samt alle som er interessert i arabisk historie og kultur.
Boken spenner over mange temaer, fra litteraturhistorie, grammatikk og logikk til politisk og religiøs histore, men i sentrum står hele tiden språkets rolle og betydning for samfunnet og kulturen.

Merknad om Koranvers: Jeg har brukt en kombinasjon av Einar Bergs oversettelse og 'Irfan-ul-Qurans oversettelse. Flere ganger har jeg inkludert hele verset der originalteksten bare oppgir en del av det. Dette er fordi forfatterne gjerne siterer bare begynnelsen av et vers, siden de kunne regne med at samtidens lesere kunne Koranen utenat. Noen av kommentarene de knytter til versene dreier seg om deler av verset de har unnlatt å sitere, men som leserne i samtiden ville ha som mental referanse.

# Kap introduksjon
- Arabisk som politisk og kulturell identitet, arabisktalende land i utdrag
- Diglossi og dialekter, fokus på standardspråket her, stort sett
-
Kunnskap om fremmedspråk er en uuttømmelig kilde til glede og fascinasjon. Det å lære seg et nytt språk er selvsagt veldig artig i seg selv, men det finnes også mange andre aspekter ved språket som er vel verdt å bruke tid på. Alle språk henger jo sammen med historien, kulturen og politikken i et samfunn på interessante og spennende måter, ikke minst når det gjelder spørsmålet om nasjons- og statsdannelse og identitet. For eksempel er det fascinerende å tenke på at nordmenn havnet i slagsmål med hverandre på grunn av striden om bokmål og nynorsk tidlig på 1900-tallet, eller at fransk er et språk som ble påtvunget de fleste franskmenn en gang på 1600-tallet.

Når det gjelder arabisk, er historien om språket og kulturen ekstra betydningsfull og interessant. Det er flere grunner til det. For det første er arabisk uløselig knyttet sammen med verdens største religion, islam. Arabisk fantes før islam dukket opp på verdensscenen tidlig på 600-tallet, men det var islam som gjorde at arabisk ble utbredt over et enormt område og i dag er offisielt språk i XXX land i Midtøsten og Nord-Afrika.
+ Diglossi
+ ekstra kompleks nasjonalisme
+ levende kulturarv (fusha)


# Kap I begynnelsen var inskripsjonene
Den tidligste språkhistorien
Nøkkeltekster:

## Kilder
Første kapitler i Mackintosh-Smith: Arabs
Kees Versteegh-boken
Jan Retsö om arabisk
Owens, tidlig kap om språkhistorie

# Kap poesi
Nøkkeltekster: Ett av diktene fra al-Mu'allaqat; et håndikt fra Umayyadetiden


## Kilder
Tryggve Kronholms litteraturhistorie
Arberrys oversettelse av Mu'allaqat

# Kap Sibawayhis metode: Grammatikk og islamsk lov

## Kilder
Carters to bøker om Sibawayhi
Sjekk Baalbaki: The early islamic grammatical tradition
Language Control as People control, Carter

# Mirakelet Koranen og framveksten av den arabiske retorikken
Nøkkeltekster
- Dala'il al-Ijaz-utdrag
- al-Risala al-shafiya
- Rummani: al-Nukt fi i'jaz al-Qur'an

## Innledning
Mirakler er en del av alle religioner. I den jødiske og kristne tradisjonen, de to store monoteistiske religionene ved siden av islam, var miraklene gjerne spektakulære, overnaturlige bragder, som når Moses delte Rødehavet slik at Israels folk kunne utvandre fra Egypt, eller når Jesus vekket Lasarus fra de døde. Det fremste miraklet i islam er ikke slike dramatiske hendelser, men simpelthen selve Koranen. Hellige bøker er jo en velkjent del av mange religioner, og hverken jødenes Tora eller de kristnes evangelier betraktes som mirakler. Hva er det som gjør Koranen så spesiell?

Svaret ligger i betydningen av begrepet *i'jaz* (إعجاز), som er navnet på læren om Koranens uforlignelighet. Uforlignelighet er et litt gammelmodig, men presist ord som forteller oss at noe er unikt og ikke kan gjentas eller kopieres.

## Rummani: النكت في إعجاز القرآن (subtiliteten i Koranens uforlignelighet)
al-Rummani (909-94) virket hele sitt liv i Bagdad, hvor han var en høyt ansett, men ganske fattig lærd innenfor både språkvitenskap og religionsvitenskap. På denne tiden var Bagdad hovedsetet for det islamske kalifatet, preget av politiske tumulter og en bemerkelsesverdig kulturell og intellektuell blomstring [@al-Mubarak1995, 17-40]. I al-Rummanis levetid var det ikke mindre enn 9 forskjellige kalifer som regjerte, og flere av dem fikk en ganske ublid skjebne. På den ene siden førte maktkamper mellom ulike dynastier til fragmentering og svak styringsmakt, noe som igjen resulterte i fryktelig fattigdom og hungersnød for vanlige folk - det rapporteres om at man spiste både hunder og menneskelik for å overleve i enkelte perioder. På den andre siden var 900-tallet på mange måter toppunktet på den kulturelle og intellektuelle eksplosjonen som fulgte islams utbredelse. Da al-Rummani vokste opp, hadde teologiske skoler konsolidert seg, den skolastiske tradisjonen med sofistikerte logiske slutninger var i ferd med å vokse fram, og både diktning, prosalitteratur, filosofi og språkvitenskap var i full blomst. al-Rummani selv forfattet opp mot hundre bøker (bare noen få er bevart) innenfor retorikk, grammatikk, teologi og Koranvitenskap. Han var opptatt av både logikk og grammatikk, noe som kanskje preget skrivestilen hans. Iallfall mente noen av hans samtidige at det var umulig å forstå hva han skrev. al-Rummani var forøvrig tilskuer til den berømte debatten mellom al-Sirafi og Matta ibn Yunus om grammatikk og logikk som vi ser nærmere på i kapittel X, og han er hovedkilden til Tawhidis gjengivelse av denne debatten [@Flanagan2012].

Det er med al-Rummanis epistel om Koranens uforlignelighet vi ser fødselen til en egen arabisk retorikklære. Tidligere hadde retorikken vært en underordnet del av Koran-eksegese, men nå trer den fram som en egen vitenskap. I *Subtiliteten i Koranens uforlignelighet* er det retorikken i Koranen som er i hovedsetet. al-Rummani starter med å si at Koranens uforlignelighet baserer seg på syv forskjellige elementer, hvorav veltalenheten bare er ett. Resten av listen inneholder punkter som for eksempel at Koranen snakker sant om ting som skjer i framtiden, at den utfordret araberne på forskjellige måter, og at den kan sammenliknes med andre typer mirakler. Men når al-Rummani begynner på selve analysen, så viser det seg at nesten hele teksten er viet retorikken - de seks andre elementene behandles bare svært kort helt til slutt. ^[Sett i lys av våre egne, samtidige forventninger til en tekst er det interessant at al-Rummani gir en lang liste i begynnelsen av teksten, for så bare å følge opp ett av punktene på listen. Kanskje er teksten basert på en forelesning, hvor han fikk dårlig tid eller snakket seg lengre inn i retorikken enn han hadde tenkt? Eller kanskje var det en forventning leserne i hans tid hadde at han i det minste måtte nevne andre viktige ting enn retorikk når det gjaldt mirakelet Koranen, selv om han ikke skulle skrive noe særlig om dem?]

Så hva er veltalenhet eller retorisk eleganse (*balāgha*) ifølge al-Rummani? På solid akademisk vis definerer han tidlig dette begrepet, og definisjonen hans er virkelig universell. Veltalenhet dreier seg ikke bare om å gjøre en mening forståelig eller presis, det er noe mer på spill: "Retorisk eleganse er at meningen når hjertet ikledd de vakreste ordene." (s. 75-76)

I al-Rummanis analyse består retorisk eleganse av ti elementer, som han vier mesteparten av epistelen sin til. På midten av 900-tallet hadde araberne utviklet flere presise retoriske kategorier, og vi kan se på al-Rummanis tekst som vitne om at retorikken på dette tidspunktet hadde blitt en moden akademisk disiplin, med klart definerte kategorier bygget på et mangfolk av konkrete eksempler. al-Rummani velger seg altså ut ti elementer som han mener gir et fullstendig bilde av veltalenhetens kunst, og de er: Nøyaktighet, sammenlikning, metafor, harmoni, rim og assonans, ordspill eller paronomasi, permutasjon, implikasjon, overdrivelse og vakker språkdrakt. Noen av disse er velkjente for moderne, norske lesere, mens andre virker fremmede eller underlige. La oss se litt på dem.

al-Rummanis kategorier samsvarer delvis med de som hans forgjengere hadde kommet fram til - noen har han beholdt, mens andre har han droppet, slik som *kināya* (allusjon). Én grunn til at denne epistelen ble en viktig byggestein for senere avhandlinger om retorikk er kanskje at al-Rummani er så systematisk og ryddig. Utviklingen mot en stadig med systematisert og finkornet analyse av retorikk fortsatte i hundreårene etter ham, inntil vi kan snakke om flisespikking med liten praktisk relevans: På 1200-tallet mente egypteren Ibn Abi al-Iṣbaˁ at han kunne navngi 130 forskjellige retoriske figurer og virkemidler! [@Ahmad2015, 118]

Starter med å forklare hva retorikk er, og det er en forklaring som ikke er tuftet på religion, men på rent menneskelig erfaring. Systematisert gjennomgang av virkemidler - nytt, se etterordet. Mange forskjellige elementer, flere kjenner vi igjen. Men forklaringene er ofte annerledes. Blanding av konkrete, lettfattelige eksempler og veldig abstrakte forklaringer - krever mye av leseren. Fødselen til en egen litteraturteori, men al-Rummani er tro mot oppgaven i denne boken, som er å forklare hva det er med Koranens språk som gjør den uforlignelig. Masser av Koran-eksempler gjennom hele teksten.



behandler al-Rummani for eksempel metafor og sammenlikning som universelle retoriske virkemidler og prøver å vise hvordan Koranen gjør bruk av dem på en unik og perfekt måte. Det tar ikke mange årene før studiet av retorikk får sitt eget navn - 'ilm al-balagha. Men utgangspunktet for retorikken er altså å forstå og forklare hvorfor og hvordan språket i Koranen er så unikt.

### Sammendrag av al-Rummanis epistel


### Oversettelse
[80] Sammenlikning
Sammenlikning er (العقد) at den ene av to ting kan ta den andres plass, i følelser eller i tanken. Sammenlikning kan finnes i talen såvel som i sinnet. I tale er det som når du sier: "Zayd er sterk som en løve." Bokstaven *kaf* ("som", o.a.) binder sammen de to elementene av sammenlikningen. Når det gjelder sammenlikning i tanken, så er det troen på betydningen av dette utsagnet. Når det gjelder sensorisk sammenlikning, så er det som med to deler vann eller to stykker gull, der det ene stykket kan ta plassen til det andre. Når det gjelder (al-nafsi) sammenlikning, så er det som i sammenlikningen mellom [81] Zayds og 'Amrs styrke, for styrke er ikke noe som kan bevitnes (tushahad), men den kan kjennes idet den tar plassen til en annen og sammenliknes. Det er to aspekter av sammenlikning: Man kan sammenlikne to ting som er essensielt like, eller to ting som er forskjellige, men som kan sammenliknes fordi de har en betydningsmessig fellesnevner. Det første aspektet er som når man sammenlikner (al-jawhar) med (al-jawhar), eller svart med svart. Den andre som som når man sammenlikner vanskelige lidelser med døden, eller et utsagn (bayan) med lovlig (halal) magi. En retorisk elegant sammenlikning er når man får ut det skjulte i det åpne ved hjelp av det redskapet sammenlikningen utgjør - samtidig som man tar vare på en god komposisjon (ta'lif).

Denne grenen av retorikken konkurrerer poetene i, og i den viser de veltalende fram sin veltalenhet, i og med at talen oppnår en underfull klarhet. Det finnes ulike nivåer av perfeksjon (husn), som vi allerede har gjort klart. Så sammenlikningens retorikk er å holde sammen to ting gjennom et aspekt av betydningene deres som forener dem og gjør dem klare og tydelige.
والأظهر الذي يقع فيه البيان بالتشبيه به على وجوه
Blant dem er å bringe fram noe som ikke kan føles fysisk ved å gjøre det følbart; belyse noe som ikke vanligvis kan skje gjennom noe som er mer dagligdags; belyse det som ikke er åpenbart med noe som er åpenbart; og framheve noe som er kraftløst beskrevet gjennom en sterkere beskrivelse. Den første typen er som å sammenlikne døden med fravær. Den andre typen er for eksempel å sammenlikne det å stå opp fra de døde med det å våkne etter å ha sovet. Den tredje typen er å (إعادة الأجسام بإعادة الكتاب). Den fjerde er når man sammenlikner lyset fra en lampe med dagslyset.

Det er to typer sammenlikning - retoriske og faktiske sammenlikninger. Den retoriske er som når man sammenlikner de vantros gjerninger med luftslott eller illusjoner (sirab - kanskje også dugg for solen?). Faktiske sammenlikninger er som å si: "Denne dinaren er lik den dinaren, så ta hvilken av dem du vil." Nå vil vi nevne noen av de sammenlikningene som forekommer i Koranen og vise klarheten de bringer, i den grad vi er i stand til det.

Ta for eksempel Guds ord: "Men de vantro, deres gjerninger er som en luftspeiling over sletten, som den tørstende tror er vann, til han når dit og intet finner. Men han finner Gud ved sin side, og Han gjør opp hans regning. Og Gud er rask i avregningen." [82] (surat al-Nur, 24/39) Dette utsagnet belyser noe som ikke kan føles (de vantros gjerninger) gjennom å sammenlikne det med noe som kan føles [vann og tørsten etter vann, o.a.]. De to elementene [i sammenlikningen] har en felles betydning, nemlig kombinasjonen av nyttesløs innbilning og et sterkt behov for det man innbiller seg. Hvis det hadde blitt sagt: "Han som ser den, tror det er vann, men så blir det klart at det forholder seg annerledes enn det han trodde," så hadde dette også vært veltalende (*baligh*), men Koranens ordvalg er enda bedre. Dette er fordi den tørstende begjærer vannet sterkere, av hele sitt hjerte - og så, etter denne skuffelsen, får han regningen [for sine synder, o.a.], som er evig pine i Helvete; vi søker Guds beskyttelse mot en slik skjebne. Å sammenlikne de vantros gjerninger med en luftspeiling er vakkert, og desto vakrere blir det når man inkluderer strukturen i verset, de skjønne formuleringene, versets store nytte og sannheten det peker på.

Et annet eksempel er Guds ord: "Slik forholder det seg med dem som fornekter Herren. Deres gjerninger er som aske for vinden en stormfull dag. De oppnår intet ved det de har prestert. Dette er villfarelse, langt fremskreden." (surat Ibrahim, 14/18) Dette er et utsagn som gjør følbart noe som i utgangspunktet ikke er følbart. Det forener de to elementene i sammenlikningen i noen fellesnevnere - forgjengelighet, fånyttes handlinger og manglende evne til å oppnå noe - og i dette ligger et stort tap og en velformulert advarsel.  Nok et eksempel er Guds ord: "Fortell dem historien om ham som Vi gav Vårt ord, og som så trakk seg unna. Satan fulgte etter ham, og han kom på gale veier" (al-A'raf, 7/175); og så sier Han: "Han ligner hunden. Den lar tungen henge ut, enten du går løs på den eller lar den være. Slik er det med folk som forkaster Vårt ord. Så fortell historien, så de må tenke over det." (al-A'raf, 7/176) Dette er et utsagn som gjør følbart noe som i utgangspunktet ikke er følbart. Sammenligningens to elementer forenes i [tark al-ta'a fi wajh min wujuh al-tadbir wa-fi al-takhsis]. For hunden lar jo tunga henge ut av kjeften enten du slår den eller ikke, og slik er også den vantro: Han vil ikke innordne seg under troen på Gud, hverken med mild tale eller vold. Dette referer til Guds store visdom ved at Han ikke forbyr mildhet [lutf]. Gud sier også: "Avgudene) som de tilber utenom Ham, de kan ikke svare dem på noe som helst. Det er som å strekke ut hendene mot vannet for å få det til munnen, det når den ikke. De vantros bønn er helt forfeilet." (Tordenet, 13/14) [83] Dette er et utsagn som gjør følbart noe som i utgangspunktet ikke er følbart. De to elementene forenes i behover for å oppnå noe nyttig og tapet når ønsket ikke oppfylles. Her ligger det et forbud mot å rette sin bønn til andre enn Gud, Den Allmektige, som rår over godt og ondt og som kjenner vekten til hvert fnugg på jord. Gud sier også: "Og (kom i hu den tid) da Vi rystet fjellet over dem som var det en teltduk, og de trodde det ville falle over dem!" (al-A'raf, 7/171) Dette er et utsagn som sammenlikner noe helt eksepsjonelt med noe vanlig, og de to elementene forenes i bildet på å løfte noe. Dette er et mektig tegn for den som tenker på Guds evner når han ser det eller gjør det, og får ham til å be om seier fra Gud og oppnå det gode ved å lyde Ham.

Og Han (lov og pris Ham) sier også: "Jordelivet kan sammenlignes med regn vi sender ned fra himmelen. Det gjennomtrenger jordens vekster som folk og fe lever av. Når så jorden har tatt på sin fineste stas og er pyntet, og dens beboere tror de har alt i sin makt, så utgår Vårt bud over den, natt eller dag, og Vi gjør den til en stubbmark, som om den ikke var i trivsel dagen før. Slik forklarer Vi ordet for folk som tenker etter." (Yunus, 10/24, bare første setning i originalteksten). Dette er et utsagn som belyser noe som ikke vanligvis kan skje gjennom noe som er mer dagligdags. De to elementene som sammenliknes forenes i uttrykkene finstas og pynt - og deretter blir de begge til intet. Her ligger det en lærdom for den som er oppmerksom og en advarsel til den som tenker at alt som er forgjengelig skal foraktes, selv om det lever lenge, og at det er smått, selv om det er stor styrke. [KUTT MIDT PÅ SIDE 80, NOK OM SAMMENLIKNING]

[85] Metafor

En metafor er når man kobler et uttrykk til noe som det bokstavelig sett ikke hører sammen med for å oppnå klarhet. Forskjellen mellom metafor og sammenlikning er at i sammenlikningen beholder det første elementet sin egentlige betydning, siden man bruker sammenliknings-partikkelen ["som", o.a.]. Slik er det ikke med [86] metaforen, for målet med en metafor er å bruke uttrykket i en betydning som det ikke opprinnelig var ment for i språket.

Enhver metafor må bestå av flere ting: Et lånt element, et element som grunnbetydningen lånes til, og et element som [grunnbetydningen] lånes fra. Ordet som benyttes som metafor flyttes fra grunnbetydningen til en avgrenet betydning for å forklare noe. Alle metaforer bidrar til veltalenhet, for de forener to ting gjennom en felles, delt betydning, slik at det ene belyses av det andre - slik som i sammenlikningen, bortsett fra at her er betydningsoverføringen i selve ordet, mens i sammenlikningen bruker man en partikkel som gir en språklig indikasjon på den felles betydningen. Og alle metaforer er velformede, for de frambringer et utsagn som bokstavelig tale ikke kan oppnå. Dersom bokstavelig tale hadde kunnet oppnå en slik veltalenhet ville det vært aller best, og da hadde ikke metafor vært et tillatt virkemiddel. Enhver metafor må være basert på noe sant, på kilden til den språklige betydningen av ordet, slik som i Imru' al-Qays sin beskrivelse av hesten sin slik: "Villdyrenes lenke". Sannheten han vil uttrykke er "den som hindrer villdyrene" [for hesten er så sterk og mektig at villdyrene blir redde og ikke angriper, o.a.], men "villdyrenes lenke" er vakrere og mer velformulert. Et annet eksempel er når du sier: "Balansen i analogien", og sannheten bak uttrykket er "utligningen av analogien", men metaforen i den første formuleringen er vakrere og mer velformulert. Så alle metaforer må altså være basert på en sannhet, og de trengs der virkeligheten ikke kan gjøre betydningen forstått. Nå skal vi nevne noen metaforer som forekommer i Koranen og bidrar til retorisk eleganse.

Gud, lov og pris Ham, sier: "Vi tar for oss de gjerninger de har gjort, og gjør dem til en sky av støv." (al-Furqan, 25/23) Den sanne betydningen av "tar for oss" (*qadimna*) her er "vi vender oss mot", men *qadimna* er mer veltalende, fordi det indikerer at Han behandler dem slik en gjør som har vendt hjem fra en reise. For han gir dem ekstra tid, slik en som har vært bortreist gjør. Så vender han seg mot dem og ser at de har stelt seg annerledes enn slik han beordret dem til å gjøre. I dette er det en advarsel mot å la seg forlede av at [den endelige dommen] er utsatt, og meningen som forener de to uttrykkene er rettferdighet. For intensjonen om å uskadeliggjøre de som gjør ondt er rettferdighet, og uttrykket "å ta for seg" (*al-qudum*) er mer veltalende av den grunn vi forklarte ovenfor. Når det gjelder "en sky av støv", så er det et uttrykk som bringer fram noe som ikke kan føles gjennom noe som er følbart. Gud, lov og pris Ham, sier også: "Forkynn med et brak [*ˀiṣdaˁ*] det du er pålagt" (surat al-Hijr, 15/94). Versets mening er at han skal meddele det han har blitt pålagt, men metaforen er mer veltalende, fordi en tordnende forkynnelse av Ordet nødvendigvis må ha en sterk effekt, slik som lyden av braket når en glassflaske sprekker og knuser. En meddelelse i seg selv kan jo være så vanskelig å få overbrakt at den ikke får noen effekt, slik at det er som den aldri hadde funnet sted. Den felles betydningen mellom de to ordvalgene er altså kommunikasjon, men kommunikasjon som har effekt som et brak eller smell er mer veltalende. Gud, lov og pris Ham, sier også: "Da vannet flommet over, bar Vi dere i fartøyet." (surat al-Haqqa, 69/11) Versets mening er at vannet steg (*ˁalā*), men metaforen "flommet over" (*ṭaghā*) er mer talende, fordi den viser at vannet steg slik at det la under seg alt, og det er en overdrivelse av den vanskelige situasjonen.     


# Kap Språk, logikk og filosofi i tidlig islamsk tid
Nøkkeltekst: Debatten mellom al-Sirafi og Matta i Tawhidis كتاب الإمتاع والمؤانسة

# Kap Arabisk humanisme: adab-tradisjonen og språket som dannelse
Al-Jahiz: gniernes bok,
the Book of Songs

# Kap 1001 språkvarianter? Middle Arabic
Nøkkeltekster: 1001 natt-eventyr, en mawwal
al-malahim - malhama (epics)
sira-siyar, i betydningen epics ('Antara, al-Hilaliyya, sira al-amira dhat al-himma)
Tawfiq al-Hakim

## Kilder
Cachia: Egyptian Mawwal
Middle Arabic i EALL

# Kap Arabisk og nasjonalisme i moderne tiden

# Kap Konflikt eller sameksistens? Debatten om standard og dialekter i dagens arabisk
